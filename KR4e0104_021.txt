# -*- mode: mandoku-view; -*-
#+TITLE: 古穰集
#+DATE: 2015-08-25 00:20:00.698710
#+PROPERTY: ID KR4e0104
#+PROPERTY: BASEEDITION WYG    
#+PROPERTY: JUAN 卷二十一
<pb:KR4e0104_WYG_021-1a>¶
欽定四庫全書¶
　古穰集巻二十一¶
　　　　　　　　　　　　　明　李賢　撰¶
　　五言古詩¶
　　　擬古¶
嗟我少年士其性非不聰明知為人學仍復蹈其蹤纎¶
毫未有得孜孜伐其功聖賢苦不出吾道誰相宗¶
大言人皆有踐之豈不難所以坐終日兢兢不自安緬¶
<pb:KR4e0104_WYG_021-1b>¶
惟聖賢學豈徒筆舌間至理瑩方寸外物無能千約之¶
於七情驗之於四端何以能若是返之而静觀¶
遊學苦不早登科苦不遲雖有聖賢質亦為物所移况¶
我中人下寜敢慕不羈茍無殷勤志衆欲以之隨仰愧¶
而俯怍於道已相離一善不足稱富貴將何為¶
　　　白頭吟¶
古禮重親迎必從父母命是以夫婦間所貴惟其正生¶
男願有室生女願有家茍能待媒妁好合寜有涯婦雖¶
<pb:KR4e0104_WYG_021-2a>¶
由正道夫猶未可保誰謂私相從一心可偕老嗟哉卓¶
文君相如豈負心婦道既有虧何用白頭吟¶
　　　美人隔秋水¶
美人隔秋水欲渡無舟航清波泛明月對此空斷腸耿¶
耿見牛女河漢在中央誰云七夕㑹無乃謬且狂託物¶
感情興水上雙鴛鴦動止不盈尺物性固其常在人良¶
不異云胡各一方寒燈照孤寢淚下沾衣裳¶
　　　出金陵江口阻潮¶
<pb:KR4e0104_WYG_021-2b>¶
匹馬出金陵冠盖雜途擁日落到江東官舍頗清迴秋¶
月當牕明永夜霜氣重孤榻不成眠一鴈度寒隴艤船¶
欲渡江潮勢兼天湧須㬰波浪平百艣相曳踵嘔啞響¶
中流舉目神駭悚安得在周行我命若膠鞏¶
　　　雍熈寺書¶
維揚逢小春風葉散空宇寂寞寄雍熈悲鄉淚如雨何¶
以慰我心燈下援琴撫知音苦未逢芳華為誰吐¶
　　　人日喜晴¶
<pb:KR4e0104_WYG_021-3a>¶
長年到人日晴少而隂多今年到人日天氣何清和一¶
世能幾逢懽忭將如何縷金鬢邉垂剪綵庭中羅蓂草¶
舒芳葉梅萼㸃翠娥靈辰不易得擘繭邀相過酒酣發¶
清狂撫劔歌長歌¶
　　　呂梁洪遇風¶
客程過呂梁大風折桅子洪濤衝舟横一命輕如紙牽¶
攀泊崖下相顧戰而泚人生百年間出處不相似老樗¶
卧空山流槎行萬里勞逸何不同分固當如此展席坐¶
<pb:KR4e0104_WYG_021-3b>¶
篷牕須㬰風亦止¶
　　　日¶
陽精結為日真火空中燃運行有常道晝夜一周天無¶
欠亦無餘不與天相聫圍三徑千里其形如彈圓出谷¶
入咸池紅光耀八埏從知月與星借此光明鮮云何亦¶
見食隂盛月同躔于以象君徳但願常昭然¶
　　　月¶
月方太隂精形圓質亦清其體本無光日照方能明望¶
<pb:KR4e0104_WYG_021-4a>¶
逺翔相隨傍觀虧復盈山河微有影九道分其行左旋¶
最為遲閏餘嵗方成云何望中食太陽射其形于以象¶
后徳遜避斯為寜¶
　　　述古¶
稽古有嘉言逸欲戒諄諄大聖若重瞳禹益猶互陳阿¶
衡佐商嗣風愆竟勿循懇懇周太保旅獒却來賔敬觀¶
無逸圖有邦萬世珍夫何事荒怠此道未遑詢飄飄夾¶
林賞艶艶閭須春豈有鴟鴞智將同燕雀倫在古垂明¶
<pb:KR4e0104_WYG_021-4b>¶
鑑休迷覆車塵支頥顧衷曲期不負儒紳¶
嗟彼一心微紛紛衆欲併所以古哲人惕然事箴警自¶
新若盤銘常使目在炳楹杖與劔矛丹書更肅整稷廟¶
鑄金人三緘貴深省式觀魯欹器持盈未堪騁亦有睿¶
聖公年耄心愈儆旅賁瞽史徒交戒幸無眚顧惟理與¶
義涵養見真境心正意亦誠允矣前脩並¶
　　　㸔書有感¶
銓府務益廣或有半日閑乗閑㸔古書忸怩愧我顔聖¶
<pb:KR4e0104_WYG_021-5a>¶
賢今已矣慨然發長嘆紛紛安厚祿寜復思素餐非無¶
書萬巻曽不誦伐檀緬惟范文正髙名重丘山寥寥千¶
載後誰復與之班黽勉效分寸汲汲不憚煩先憂與後¶
樂志欲回狂瀾安得似魚水不見遭逢難誰云出望水¶
依然在人寰滯畫豈有疾去魯不為膰所願非如此煩¶
君聴猗蘭¶
　　　述土木之難¶
正統己巳秋敵騎忽冦邊聲息一何急頃刻數十傳當¶
<pb:KR4e0104_WYG_021-5b>¶
宁乃震驚奸臣擅其權悍然挾天子六師聴周旋廷臣¶
既失措將士俱茫然乗輿不自禦疏留行愈堅豈思帝¶
王舉為謀出萬全奸心欲逞威制勝當誰先况彼承平¶
乆鬭志良已捐戰陣既不習安能事戈鋋秋髙朔馬驕¶
敵勢方控弦我師雖百里無異羣羝聯土木一以圍裸¶
體相摩肩前途盡倒戈甘心喪其元人馬積若山營中¶
如沸川微軀不可競頽然在人顛幸能脫鋒鏑萬死復¶
相連山深鳥道危一命若絲懸遙遙䀽絶頂恨無羽翼¶
<pb:KR4e0104_WYG_021-6a>¶
鶱水漿不入口㗋吻生塵煙筋力既已疲歴險愁攀縁¶
﨑嶇轉崖壑曽不遇微㳙縱有梅林想何由見酸涎晝¶
夜歴三周山盡始得泉歸來問城郭哭聲上青天當死¶
乃不死恍如再生年忽忽過半載悸恙方獲痊敵志益¶
奮發深入踐京㕓豈無貔貅士莫敢衝其前志滿利已¶
得回首齊揮鞭外兵禍中原天意無乃偏國恥未能雪¶
寜忍戴貂蟬壯志幾時畢雄腸何日牽經畧到窮髪燕¶
然名可鐫邊烽從此息黎庶始安便一洗朔方功萬古¶
<pb:KR4e0104_WYG_021-6b>¶
垂青編¶
　　　簡姜貴憲聞過詩¶
古人喜聞過信為百世師君子能成徳賴友以相規奈¶
何今之士諱疾而忌醫訑訑距人諫不善何由知心惟¶
恥下問自用不能移甘心守孤陋寡助親亦離若人究¶
其見無乃愚且癡念此恒自省觀生驗我為吾友具三¶
益顧我實所資但願忘人勢有過忠告之武公臻耄耋¶
求戒辭愈卑况予知非嵗考祥豈憚疲位髙才不稱戰¶
<pb:KR4e0104_WYG_021-7a>¶
兢恒自持斷斷無他技盍簪意欲縻小徳已出入毋俾¶
大節虧望君不我棄善行勗我施俯仰無愧怍致此非¶
君誰幸免取譏誚豈獨相追隨¶
　　　題畫¶
方圖展佳趣二客空山遊峯迴石路轉籟息林壑幽斷¶
崖鎖煙蘿隂澗鳴琳球擔頭空翠濕屐齒苔痕留百折¶
度﨑嶇千尺㸔飛流殘月墮屏嶂枯松掛猿猴溪雲涼¶
帶雨山色净含秋霜重丹楓落巖深嵐氣浮太行歴危¶
<pb:KR4e0104_WYG_021-7b>¶
險羊腸任夷猶蜀道古云難攀縁竟何求遙知飛鳥倦¶
疑聞杜䳌愁崔嵬到絶頂髙寒透重裘飄然發遐想俯¶
景豁吟眸㑹當逢仙子攜手訪丹丘¶
　　七言古詩¶
　　　金臺惜别¶
玉河隄上楊花飛玉河隄外客西歸晚色蒼蒼慘别恨¶
東風蕩蕩吹征衣昔君從父涼州謫回首家山邈胡越¶
塞閫驚回旅夢孤杜䳌啼破邉城月邉城月缺復圓月¶
<pb:KR4e0104_WYG_021-8a>¶
光常照玉門關對月空教動鄉思西陲萬里何時還翻¶
懐親友司封客生長相違重堪惜攜琴命駕上京華聚¶
首開懐論疇昔親情契合未云乆官舍匆匆又分手煙¶
光二月薊城春祖饑一尊燕市酒行旌遙指夕陽西驛¶
路青山足品題雨霽函關吟處好雲連秦樹望中迷我¶
聞君子擅文武剰有竒謀禦戎虜立志休同燕頷流致¶
身期與嫖姚伍他年霄漢重相逢當時故舊歡無窮皇¶
家金石賜不薄願言壯嵗収邉功¶
<pb:KR4e0104_WYG_021-8b>¶
　　　題夢萱堂¶
兒生三嵗母即亡母心戀兒魂悲傷兒在童䝉渾不覺¶
母魂惻惻時䕶防日居月諸兒漸長始有知覺動思想¶
愀然問爺母不存涕泗潸然心惚恍母有魂兒有身幽¶
明無路得相親母向夢中見兒語兒初不識母酸辛覺¶
來問爺驚所見兒說形容爺與辨衣裳總是沒時穿音¶
容不異存日戀兒知是母頓欲絶五内崩摧淚成血毁¶
形便若初喪時饘粥一御哀情切嗟哉衛氏孝且純古¶
<pb:KR4e0104_WYG_021-9a>¶
有曽參亦可倫天性由來非矯作風俗如此寜不淳人¶
生何幸父母存恬不為養獨何心視此安能不汗恧撫¶
巻因成孝子吟¶
　　　題丘氏節孝傳¶
丘家姑嫂美且烈遭危赴水情黙黙捨母棄夫非獲已¶
不死必為兇冦得嗚呼此情真可哀悲風為爾從天來¶
苕溪之水清見底玉骨沈處無纎埃姑嫂捐生身既潔¶
母徃投之將共絶兒心蒼惶急救母負之出水聲哽咽¶
<pb:KR4e0104_WYG_021-9b>¶
母既蘇兮兒在邊一門孝節良兼全羣兇相顧咸驚愕¶
棄而去之心茫然世上非無顔色好節義不全何足道¶
獨羨丘家姑嫂心堅如金石貴如寳峩冠博衣為丈夫¶
往往貪生甘就汙若人讀此三節傳面赤汗下空沾膚¶
聖人扶世立名教但使斯民存節孝丘氏芳名永不磨¶
後𦙍綿綿宜克肖我忝搢紳儒者流此心常為天下憂¶
憂見民風不復古吁嗟丘氏誰能儔¶
　　　秋夜¶
<pb:KR4e0104_WYG_021-10a>¶
秋夜有餘清耿耿不能寐出户涼意來四野星河墜露¶
氣濕衣裳茫茫宇宙長凌空不可得歸來倒書床記書¶
已成念波冷湘筠簟撫景役吟魂得句還重練須㬰天¶
山月一鏡渾無缺坐落半牕明對之心愈潔向來雜慮¶
湯潑雪不知東方之既白¶
　　　喜晴¶
天昬雨方密悄悄幽牕寂就枕已成夢雨聲猶未息覺¶
來氣愈爽風細木葉響紙牕忽已白雲净月華朗攬衣¶
<pb:KR4e0104_WYG_021-10b>¶
開雙扉深院凝清輝吟眸四邉開無限秋色來偃仰東¶
方曙林間鳥飛去回首扶桑日正紅歸鴻幾㸃散晴空¶
新秋雨霽人心喜我心亦與人心同¶
　　　送張尹之江隂¶
江隂勝景接湖海水國名鄉富魚蟹張侯釋褐綰銅章¶
父老欣傳得賢宰秋風潞水片帆輕淮月當空夜正明¶
北固雲開楓樹曉翠光亭古山禽鳴襟懐皎皎氷壺潔¶
僚寀相從盡相恱百里春風錦製新一簾化雨民寃雪¶
<pb:KR4e0104_WYG_021-11a>¶
卓魯芳蹤良可追徳政行㸔聖主知他時有待徴書至¶
還擬承恩向玉墀¶
　　　聴琴¶
銀河耿耿月華涼有客坐對琴一張金徽玉軫聯輝光¶
拂髯舉指彈清商漆園春夢蝶飛揚花底嗈嗈雙鳳凰¶
碧霄嘹唳孤鶴翔四壁唧唧鳴寒螿嗚咽流泉出澗忙¶
萬壑爽籟發笙簧古戍悲角曉帶霜洞庭秋漲波茫茫¶
巴峽驚湍激石礓突然鐵騎鳴刀鎗長堤栁絮隨顛狂¶
<pb:KR4e0104_WYG_021-11b>¶
珠林石鼎沸蘭湯雪花六出紛呈祥平沙鴈落滿江鄉¶
喧啾百鳥忽軒昻下流奔急見飛航髙峯瀑布千尺强¶
雷電交作雨霈霶挺然松竹共蒼蒼壯哉不屈百鍊鋼¶
引雛江燕語危檣梧桐飄葉&KR1089;銀床幽谷叢蘭自芬芳¶
八鸞雲漢聲鏘鏘離騷忠憤志堪傷孤臣孽子意相將¶
在陳絶糧興慨慷演易羑里憂思長肅然環珮步巖廊¶
關闗鳩鳥在洲傍觸目感雉飛來雙慟回命短沾衣裳¶
英雄盖世歸劍芒三命益恭走循牆聖謨洋洋嘉言彰¶
<pb:KR4e0104_WYG_021-12a>¶
虞廷賡歌際明良千載遺音幸不亡豈云氷炭置人腸¶
棲鸞之桐出嶧陽法象天地圓與方昔聞孔子學師襄¶
杏壇函丈日徜徉爨下焦尾聲琅琅知音争似蔡中郎¶
正聲感我塵慮忘藹然和氣在中央煩君為我收錦囊¶
來日還銷一瓣香¶
　　　擣衣篇¶
擣衣向中宵銀河月色饒處處砧聲急家家戍卒遙戍¶
卒遙幾千里霜砧續斷聲不已展轉孤衾夢未成風送¶
<pb:KR4e0104_WYG_021-12b>¶
愁聲入人耳閨情感此淚雙落明月流輝照沙漠寒衣¶
寄得到邉城朔雪苦寒衣正薄¶
　　　公莫舞¶
公莫舞公竟舞龍泉三尺虹光吐鴻門宴上殺氣髙勇¶
士相㸔勢如虎赤帝龍顔不可傷何用屑屑揚雙璫英¶
雄獨學萬人敵豈知厯數歸真王筵前舞罷將軍醉玉¶
斗聲中霸圖碎不須約誓界鴻溝江東父老難重㑹¶
　　　城上烏¶
<pb:KR4e0104_WYG_021-13a>¶
城上烏啼月將落城外秋風起寥廓烏聲啼罷露華晞¶
草樹蒼涼曙光薄都門車馬集如雲離筵勸酒何殷勤¶
酒闌人去棹歌發明日烏啼何處聞¶
　　　獨不見¶
獨不見佳人面二八美如花嬌態人争羨又不見佳人¶
老鬢邉白髮垂委棄如秋草世間萬事同此輩興衰得¶
喪真相類古來達人毎洞觀無辱無榮亦無悔¶
　　　行路難¶
<pb:KR4e0104_WYG_021-13b>¶
行路難難更苦孤影飄飄無定所關河迢遞渺天涯長¶
風吹夢歸鄉土亂石灘中一葉舟江心白浪風颼颼劍¶
閣崔巍連鳥道縈紆詰屈心煩愁行路難難更險嵗月¶
無情何冉冉山頭夕照樹千行天外秋光鴻數㸃對景¶
増離憂莫作汗漫逰百樣艱辛在行路不如髙卧藏林¶
丘¶
　　　送俞侍郎還家養疾¶
明良相逢海宇清甘盤舊學功非輕夙資啓沃不可釋¶
<pb:KR4e0104_WYG_021-14a>¶
聖躬有賴増髙明潛邸師臣已無幾眷注時時荷殊禮¶
忠言正論立朝端帝徳光輝日興起如何微恙苦相纒¶
動履艱辛淹嵗年宸衷軫念醫殫術獨坐經幃徒慨然¶
封章懇乞還鄉里寵賚頻繁情不已優㳺適意謾珍調¶
平安早報天顔喜片帆髙掛上京船鵬翮重㸔奮九天¶
保傅虛席待耆徳相期事業光無前我忝同寅致私願¶
臨别不勝情繾綣作歌相贈寫離懐目送飛鴻去如箭¶
　　　題卧龍圖¶
<pb:KR4e0104_WYG_021-14b>¶
漢家神器風波舟奸雄環顧涎欲流斯時誰有匡扶具¶
南陽嘉遯阿衡儔帝室之胄何英偉草廬三顧驚神鬼¶
幡然感激釋耕耘一旦君臣若魚水鼎分畢竟不能休¶
務償初志復神州永安遺恨抱終古出師二表殫嘉猷¶
錦水祠堂宛如故劍閣荒蕪流馬路七擒南徼讋天威¶
八陣䕫城訝神䕶營中星隕渭濵秋五丈原頭殺氣收¶
歸櫬猶能走仲達運移漢祚終難留英雄千載空惆悵¶
商周人物能多讓世間成敗不足憑卧龍遺址人争訪¶
<pb:KR4e0104_WYG_021-15a>¶
　　　送户部尚書沈公致仕¶
君不見文富二公當耄耋起復入朝人共恱進退從容¶
大節完千載令人羨英傑又不見廣受二疏歸故鄉冠¶
盖如雲擁道傍道傍觀者咸嘆息芳名百世猶輝光後¶
來誰可繼前躅今喜司徒更知足再入朝行三載餘浩¶
然歸志如鴻鵠鶴髮童顔近八旬休官髙趣寓鱸蓴籬¶
邉秋興黄花發林下春逰翠竹新天壤之間樂誰比蘭¶
玉盈庭歡不已水光山色獨扶笻月白風清隨泛蟻物¶
<pb:KR4e0104_WYG_021-15b>¶
外緇巾返自然太平人世樂天年江鄉容與不知老一¶
任人稱地上仙¶
　　　蘆溝曉月(此下四首皆/代言之作)¶
金鷄唱徹扶桑曉殘月姢姢掛林杪長河斜抱鳯池西¶
流彩遙連碧波杳横橋逺亘如㳺龍明珠影落長河中¶
桂魄千層琥珀瑩蟾光萬頃玻璃同霜葉飄飄綴馬鬛¶
沙河閃爍黄金屑蘆荻聲乾風力寒煙霏纔上銀河滅¶
徃年幾暇曽一臨碧波𣺌𣺌蘆花深千官振轡發歸騎¶
<pb:KR4e0104_WYG_021-16a>¶
月華猶在西山岑¶
　　　西山霽雪¶
太行西來幾千里突兀連峯半天起朔風吹雨凝作花¶
玉龍鹽虎相偎倚嫩寒澄霽朝暾紅千峯萬峯如發䝉¶
瑤華散盡錦屏列露出朶朶金芙蓉兹山見說多竒秀¶
况復清明景偏茂日射松梢翠欲流雲開石竇氷成溜¶
捲簾坐對情何濃預為吾民歌嵗豐瑞麥連雲先有兆¶
遺蝗入地潛深蹤¶
<pb:KR4e0104_WYG_021-16b>¶
　　　薊門煙樹¶
薊門近與都城通佳氣葱葱一望中朝煙暮煙自漠漠¶
逺樹近樹皆濛濛居民樂土今百載閭閻相望春長在¶
榆栁分行似幙張桑麻遍野如雲靉紅稀緑暗鳥聲和¶
徃來車馬肩相摩酒館紛紛笑語集旗亭𣺌𣺌離情多¶
都市樓臺迷逺近殊方賔貢無停運須知此地異尋常¶
㑹教永作韶華鎮¶
　　　南囿秋風¶
<pb:KR4e0104_WYG_021-17a>¶
南郊八月天氣清囿中萬木皆秋聲靈臺靈沼足蕭爽¶
似逰閬苑登蓬瀛長堤迤邐疎楊裊十里芙蓉香不了¶
翠栢隂搖輦路涼碧梧影動行宫曉麋鹿呦呦雉兔肥¶
鷗鷺浮沈鴻鴈飛蘭菊總芳時可樂稻梁正熟農無饑¶
時哉逰豫民心喜緬想周文可同軌惜哉漢武縱髙歌¶
不知耕斂真徒耳¶
　　五言律詩¶
　　　次泐季潭雜詠¶
<pb:KR4e0104_WYG_021-17b>¶
　　　　白蓮沼¶
方鏡無何有亭亭數白蓮潄芳憐後輩遺愛憶前賢築¶
土為髙岸臨流引細泉最堪秋夜静花月兩嬋姢¶
　　　　深居¶
避世尋幽隠山行十二峯茅簷翠竹合石逕碧苔封溪¶
漲一川雨林深千尺松遙聞漁父唱未得一相逢¶
　　　　漁隠¶
晦迹知何事生涯一棹中歌聲聞夜月笛韻和秋風有¶
<pb:KR4e0104_WYG_021-18a>¶
意同歸蠡無心作兆熊達人皆遁世吾道幾時隆¶
　　　　入澗有作¶
谷裏誰來往林深一徑通猿啼常對月虎嘯自生風霧¶
重溪流暗霜濃葉落紅何時歸此澗漁舫任西東¶
　　　　朝東¶
曉院竹風清珠簾捲畫楹薄雲収暑氣疎雨帶鐘聲棋¶
勝還經慮詩成可細評年年長此日聊復過平生¶
　　　　夜雪¶
<pb:KR4e0104_WYG_021-18b>¶
瑞雪紛紛落殘燈半夜餘獨憐為客日重㸔古人書夢¶
覺憂還集詩成樂自如遙思乗興客風細片帆舒¶
　　　　題送别圖¶
送别都門外江山入畫圖東風吹嫩栁南浦接荒蕪驛¶
路停青斾離筵餞玉壺一朝千里别相贈有詩無¶
　　　　寄隠居¶
道人髙隠處茅屋傍松蘿犬吠樵夫至車聲長者過春¶
風多興趣秋月費吟哦忽覺光隂晩衰顔可奈何¶
<pb:KR4e0104_WYG_021-19a>¶
　　　　櫟山雨¶
雨勢到孤峯涼生萬壑松山頭掣紫電雲際掛蒼龍溪¶
漲魚争躍風狂蝶自慵兒童驚虎過門外有行蹤¶
　　　　洞山泉¶
尋幽來洞口洗耳聴泉聲曉色如苔浄寒流似珮鳴芳¶
春無客到深夜有猿驚不敢多時立松風透骨清¶
　　　　故人見過¶
誰知霄漢客復意到山阿花栁春偏勝風煙秋最多彈¶
<pb:KR4e0104_WYG_021-19b>¶
琴得雅趣攜酒費吟哦異日著雙屐還來訪薜蘿¶
　　　　溪漲¶
連朝疎雨過溪漲欲臨軒濤響激松石波流入草原潺¶
潺欹樹拔滚滚落花翻古渡逰人隔時時㸔水痕¶
　　　　隴下居¶
尋幽居隴下山色滿牕前覽物知天地觀書對聖賢煙¶
凝秦嶺樹雲鎖華峰蓮欲賞閑中景還須酒似泉¶
　　　　山水圖¶
<pb:KR4e0104_WYG_021-20a>¶
㸔遍丹青手無如此畫工雲邉千樹合林下一溪通翠¶
竹圍茅舍清流遶栢宮便思尋隠處忽見晝溟濛¶
天然真景趣畫史信多能傍壁兩枯樹臨流一老僧煙¶
光溪上結雲氣嶺頭蒸遙望山中寺孤峯第幾層¶
　　　　過后山¶
山程𣺌𣺌去曉色尚熹微野鶴穿松徑殘花㸃客衣溪¶
魚當鏡躍山鳥近人飛却憶漁郎說桃源果是非¶
　　　　東軒見訪¶
<pb:KR4e0104_WYG_021-20b>¶
為謝東軒客多勞到此林臨流青樹合歸路白雲深世¶
事非關慮浮榮肯係心江山秋夜静抱膝一長吟¶
　　　　江風山月堂¶
風月江山景秋來共寂寥籟生涼氣肅天浄晩煙消翠¶
色經朝雨寒聲起暮潮堂前得此㑹眼界自逍遙¶
　　　　送人之陜西¶
送子西逰日獨傷南浦春如何闗外客去作隴頭人異¶
地還思舊他鄉莫厭貧懸知從此隔相見夢中頻¶
<pb:KR4e0104_WYG_021-21a>¶
　　　　送法師住慈感¶
故人從此去尊酒莫頻催臘雪猶堆嶺春風已放梅交¶
情留偈别疎景入詩來想到南山寺纔逢栁眼開¶
　　　　題畫¶
乆隔江山景何人寫此圖寒流如渭水秋色似成都恍¶
聴幽禽語疑聞野鶴呼不知煙霧重還有隠居無¶
　　　　南澗¶
遙觀南澗水山畔噴長虹清響孤峯下寒流一竅中龍¶
<pb:KR4e0104_WYG_021-21b>¶
升千嶂雨虎過滿林風盡日西逰遍扶笻欲向東¶
　　　三老亭¶
亭構因三老終朝㑹此間圍棋消白日酌酒對青山野¶
鳥時飛止溪魚自往還不知名利客誰似此生閑¶
　　　大勝寺集聯句¶
酌酒坐晴沙新秋景物佳緑苔殘雨霽紅樹夕陽斜野¶
老來鋪席髙僧自煑茶對吟新月上得意岸烏紗¶
　　　除夜書懐¶
<pb:KR4e0104_WYG_021-22a>¶
使節淹淮甸殘冬謝早春揚州除夜客湍水未歸人歌¶
管千家樂琴書旅舍貧鄉懐從此切清淚欲沾巾¶
　　　寄延綏參戎曹少卿十六韻¶
豪俊當亨泰雲途早著鞭文章期顯後星鳳覩争先卿¶
秩超遷美戎權委任專嘉謀應出衆偉績貴無前定許¶
忠輸國寜論雪上顛种公同妙算范老共髙鶱有志平¶
沙漠無心望酒泉三軍威自振千里寨相連驍騎時分¶
陣精兵每控弦旌旗鋪逺塞笳皷擁中堅帝顧憂全釋¶
<pb:KR4e0104_WYG_021-22b>¶
天驕懾自旋横行閑將畧直上息狼煙漢道宜臻盛兵¶
塵不近邉秋防嚴據險生計課屯田障夏規千載安疆¶
䇿萬全中興推獨步歌頌寄長箋¶
　¶
　¶
　¶
　¶
　古穰集巻二十一¶
