# -*- mode: mandoku-view; -*-
#+TITLE: 古穰集
#+DATE: 2015-08-25 00:20:00.728035
#+PROPERTY: ID KR4e0104
#+PROPERTY: BASEEDITION WYG    
#+PROPERTY: JUAN 卷二十三
<pb:KR4e0104_WYG_023-1a>¶
欽定四庫全書¶
　古穰集巻二十三¶
　　　　　　　　　　　　　明　李賢　撰¶
　　和陶詩¶
　　　停雲¶
　　　　一章¶
瞻彼停雲載風載雨有懐伊人道逺且阻慨彼莫耶燈¶
前獨撫寄興寥寥黯然凝佇¶
<pb:KR4e0104_WYG_023-1b>¶
　　　　二章¶
停雲既濃零雨其濛懐我良人阻海與江明月何來照¶
我軒牕願言相憶不遐以從¶
　　　　三章¶
商顔之老言采其榮與子相聞不以過情矢心亦云各¶
勉于征庶幾令終無忝厥生¶
　　　　四章¶
彼蒼者松不改其柯矧伊人矣保此天和保天之和於¶
<pb:KR4e0104_WYG_023-2a>¶
我求多子不我輔將如之何¶
　　　時運¶
　　　　一章¶
風其和矣零雨崇朝載歌載逰往彼春郊有魚在沼有¶
鳶戾霄靄靄盈疇秀矣禾苗¶
　　　　二章¶
我殽既潔我罍既濯時其育物可以留矚在在處處安¶
徃不足胷次悠然豈云獨樂¶
<pb:KR4e0104_WYG_023-2b>¶
　　　　三章¶
有齒伊隨浴彼流沂風乎舞雩薄言旋歸少焉聴之長¶
者頥揮寥哉髙風莫予之追¶
　　　　四章¶
風雨其來息我敝廬簞瓢屢空悠哉晏如廬中之樂殊¶
彼蓬壺清琴濁酒聊以起予¶
　　　榮木¶
　　　　一章¶
<pb:KR4e0104_WYG_023-3a>¶
榮木攸攸春光在兹宛其悴矣孰能戀之今我不樂將¶
復何時光隂之速瞬息乎而¶
　　　　二章¶
榮木欣欣雨露培根天之生物栽者斯存而我何為棲¶
此衡門由由與偕薄夫為敦¶
　　　　三章¶
嗟彼君子所居無陋卜隣伊何人惟求舊道充為貴學¶
足為富于焉内省庶幾無疚¶
<pb:KR4e0104_WYG_023-3b>¶
　　　　四章¶
晉室之輔有葉未墜如履薄氷兢兢其畏世無伯樂鹽¶
車伏驥况彼參母亦惑三至¶
　　　贈長沙公族祖¶
　　　　一章¶
君子之澤世逺則疎豈不念之同一厥初白日其晩嵗¶
月云徂各慎其身言莫躊蹰¶
　　　　二章¶
<pb:KR4e0104_WYG_023-4a>¶
美哉輪奐言考其堂克明厥徳如珪如璋宗族聚斯永¶
矣千霜祖武其繩邦家之光¶
　　　　三章¶
前烈有訓善與人同尋此墜緒障流以東古人髙跡邈¶
矣桐江夫何今人惟命之通¶
　　　　四章¶
在昔子騫人無間言逰於聖門難為泰山所以囘也發¶
此喟然凡我宗人孝友為先¶
<pb:KR4e0104_WYG_023-4b>¶
　　　酬丁柴桑¶
　　　　一章¶
作邑有道儼乎容止好善惟誠士輕千里竊有獻焉慎¶
終如始¶
　　　　二章¶
道不易知民可使由豈弟君子憂民之憂民既樂矣我¶
心則休崇酒於觴與子遨逰¶
　　　答龐參軍¶
<pb:KR4e0104_WYG_023-5a>¶
　　　　一章¶
林下優㳺伴我惟書有琴一張聊以自娛尚志伊何居¶
我廣居不求聞達終矣敝廬¶
　　　　二章¶
惟儒何有席上之珍治人有道各親其親巻而藏之何¶
求於人江上之鷗與爾為隣¶
　　　　三章¶
學如不及古人孜孜人百其能已則千之所業伊何讀¶
<pb:KR4e0104_WYG_023-5b>¶
書誦詩伊既學矣云胡不思¶
　　　　四章¶
今宵風月與子平分我有㫖酒歡然交欣孰云郢歌遏¶
此行雲古人之妙今則不聞¶
　　　　五章¶
干將失雌在匣常鳴與子相别潸然涕零子之文章步¶
武西京何以教我毋惜丁寜¶
　　　　六章¶
<pb:KR4e0104_WYG_023-6a>¶
君子之徳草上之風執其兩端於民用中必得其名髙¶
朗令終子其勉旃用省厥躬¶
　　　勸農¶
　　　　一章¶
夫古后稷偉哉哲人樹藝五穀乃得其真教民稼穡萬¶
世相因菜羮必祭粒我生人¶
　　　　二章¶
舜有五臣莫賢於稷躬稼既勤庶類乃殖啓我後人服¶
<pb:KR4e0104_WYG_023-6b>¶
田力穡萬世賴之惟此艱食¶
　　　　三章¶
旦旦胥征載隰載陸零雨既收淑氣乃穆布穀催耕千¶
耦相逐日既入矣不遑歸宿¶
　　　　四章¶
惟農之業可以恒乆賢者避世亦惟耕耦嗟爾士女盡¶
力南畝租稅莫逃勿為逰手¶
　　　　五章¶
<pb:KR4e0104_WYG_023-7a>¶
力田乃豐不勤則匱捨此為生衣食何冀譬之學奕而¶
思鴻至俯仰之間求無斯愧¶
　　　　六章¶
樊遲願學聖門相鄙士農異業勿乖所履各思其位莫¶
出其軌農或士習乃就厥美¶
　　　命子¶
　　　　一章¶
厥初我祖始侯於唐升為天子四表輝光豢龍陶丘歴¶
<pb:KR4e0104_WYG_023-7b>¶
夏迨商因而姓之千載其昌¶
　　　　二章¶
惟縱既滅秦乃代周歴世隠徳賁於林丘龍顔奮立乃¶
止毒流偉哉司馬破代封侯¶
　　　　三章¶
祖含輔劉風虎雲龍山河帶礪懋昭厥功曰文而景有¶
光其封潭潭相府邁於前蹤¶
　　　　四章¶
<pb:KR4e0104_WYG_023-8a>¶
根株既培已茂其柯元鼎見削户乃設羅惟運則然豈¶
曰自窊在晉中業起我長沙¶
　　　　五章¶
嗚呼長沙乃懋厥徳厥徳不惑受此方國王室賴焉孰¶
敢僭忒豈曰今人古不易得¶
　　　　六章¶
世有顯人吾何為始偉哉武昌遺澤千里皇考繼之載¶
安其止仕路有聲聞過則喜¶
<pb:KR4e0104_WYG_023-8b>¶
　　　　七章¶
瞻望前烈予何能及艱辛備嘗未有成立矯性之偏佩¶
絃自急將類卞和抱玉以泣¶
　　　　八章¶
凡事預立學貴及時五官之職在心曰思君子脩身尚¶
念於兹儼其敬哉勿或怠而¶
　　　　九章¶
孔道如日老莊爝火君子為學取舍由我事親之孝曽¶
<pb:KR4e0104_WYG_023-9a>¶
子云可勉旃真有何事乆假¶
　　　　十章¶
人之良能觀此提孩伊既學矣告往知來嗚呼小子尚¶
竭其才爾不竭才於我何哉¶
　　　歸鳥¶
　　　　一章¶
有鳥來歸棲於舊林白雲依依亦在其岑抱甕之叟厭¶
彼機心云胡不息惡木之隂¶
<pb:KR4e0104_WYG_023-9b>¶
　　　　二章¶
歸鳥遲遲不能奮飛森森灌木載棲載依矧伊人矣豈¶
不懐歸稅吾駕矣與世相違¶
　　　　三章¶
有鳥來歸遶林徘徊豈不髙舉樂此故棲雙雙比翼其¶
意則諧悠然見之愜我襟懐¶
　　　　四章¶
歸鳥遲遲林下蕭條日既乆矣宿于叢標載戢其羽鳴¶
<pb:KR4e0104_WYG_023-10a>¶
聲交交亦既倦矣云何能勞¶
　　　九日閑居¶
兹辰值重九撫景髙興生愛此田園居豈顧浮世名扶¶
笻向東籬日映鬢絲明俯仰宇宙間適趣琴無聲悠然¶
謝塵鞅從此畢餘齡難將一木力去支大厦傾孰謂林¶
泉樂不如軒冕榮采菊泛濁醪陶然怡我情况兹禾黍¶
登因之慶西成¶
　　　歸田園居六首¶
<pb:KR4e0104_WYG_023-10b>¶
我本無宦情髙興寄雲山農父相與隣力田過年年擷¶
蔬向前圃垂緡傍深淵孰知滄溟波倐焉變桑田懐彼¶
陋巷人未達在一間三逕幸未荒五栁羅門前孤松落¶
晴雲茅屋生暖煙瀑布瀉千尺渺渺匡廬顛對之豁心¶
目逍遙有餘閒方尋㸃也樂胷次何悠然¶
　　　　其二¶
攜幼入我室羸馬脫歸鞅頓忘塵俗喧地幽無外想沮¶
溺將並耕荷篠亦長往日上松隂清雨過菊苗長琴書¶
<pb:KR4e0104_WYG_023-11a>¶
聊可親但覺此心廣力田躬荷鋤庶以除蓁莽¶
　　　　其三¶
野外塵事少山中車馬稀既去市朝逺還遂田圃歸蘭¶
茝紉作佩芰荷製為衣知已幸勿誚從今與世違¶
　　　　其四¶
地僻寡來徃松菊聊自娛遂以林下室號為逍遙墟既¶
絶鍾鼎念兹焉甘索居夜月琴一張春風栁五株醉卧¶
北牕下其樂復何如詩成留答和吟詠趣有餘萬事盡¶
<pb:KR4e0104_WYG_023-11b>¶
撥遣此心逰太虚軒冕豈不貴斯志予乆無¶
　　　　其五¶
悠悠南山雲可以清心曲何必如廣受然後始知足悶¶
來酒一壺閑來棊一局鷗鳥宜結盟皓月堪代燭縱飲¶
忘夜闌不知東方旭¶
　　　　其六¶
井田廢已乆平野皆阡陌力耕足自給我心良可適床¶
頭濁酒熟開樽醉月夕人生安得常倐如駒過隙素心¶
<pb:KR4e0104_WYG_023-12a>¶
樂恬淡不為外物役室人頗勤劬明燈夜深績衣食免¶
寒餒安敢望饒益¶
　　　問來使¶
南山夕雨霽當曉凝雙目逺人攜酒來賞我東籬菊摘¶
英别我去袖此霜中馥此去秋糯成新醪幾時熟¶
　　　逰斜川¶
新春景候佳正宜行樂休因之偕朋侣去作斜川逰淡¶
淡山色逺漾漾波光流弱苕鳴翠羽淺浪翻白鷗撫景¶
<pb:KR4e0104_WYG_023-12b>¶
意俱豁何須問蓬丘挈榼有隣叟攜琴得良儔詩篇互¶
賡詠酒杯同勸酬不知春事繁再得逰此否愜兹川上¶
樂忘彼身外憂既醉各歸去曠然奚所求¶
　　　示周續之祖企謝景夷三郎¶
知己不易遇既遇情歡欣同逰復同調超然物外人周¶
子既深造祖謝亦相因顧我蹇劣姿敢期數子臻所惜¶
道喪乆賴有錙銖聞仲尼有明訓佩服寜憚勤願與二¶
三子永結平生隣庶幾匡廬裔彷彿洙泗濵¶
<pb:KR4e0104_WYG_023-13a>¶
　　　乞食¶
晨屋炊煙冷悵然欲何之採蕨饑莫療去去安得辭黨¶
有仗義士怡然迓我來烹鷄復炊黍且復羅酒盃慰余¶
落寞懐酒酣賦新詩廩粟幸有餽惜我非凡才但願來¶
牟成勿勞為我貽¶
　　　諸人共逰周家墓栢樹下¶
同逰宰樹下忽感雍門彈達者悟斯理遂以悲為懽衆¶
人聞余言幡然俱解顔傾壺共兹飲人醉壺亦殫¶
<pb:KR4e0104_WYG_023-13b>¶
　　　怨詩楚調示龐主簿鄧治中¶
夙昔慕前脩行藏合自然天地為逆旅此身無百年法¶
度在方冊中道不宜偏奈何益蹇滯辛苦事田園雖值¶
年嵗豐四壁空在㕓適抱䝉莊戚凄涼成獨眠自非大¶
聖資中情寜不遷興寄孤琴裏涕落寒燈前茅屋晨未¶
啓寂寂無炊煙陋巷屢空者徒為尼父賢¶
　　　答龐參軍¶
與君相識初洗耳聆雅言景仰在沂水荒唐非漆園賦¶
<pb:KR4e0104_WYG_023-14a>¶
詩得深趣灑落忽數篇且與泛濁醪襟懐共悠然雖無¶
紫霞想自可祛俗縁静觀鳶魚樂斯理甚昭宣何時相¶
招攜著履登廬山合并苦不易倐忽經嵗年¶
　　　五月旦作和戴主簿¶
嵗晷無停運循環安得窮乾坤育萬物藐余亦在中緬¶
唯賦與理初無嗇與豐踐形何寥寥黽勉繼前風子今¶
佐百里善政克始終顔面無矜色慊然守謙冲為邑既¶
如此治道豈不隆行㸔著聲譽可以齊髙嵩¶
<pb:KR4e0104_WYG_023-14b>¶
　　　連雨獨飲¶
秋來鮮晴日隂雨何蕭然濁醪自斟酌寄興天地間酒¶
中有真樂何必更慕仙我祖昔感夢八翼俄登天餘庥¶
既垂後功業孰繼先予生時不遇暫出而即還所賴一¶
壺酒陶然樂餘年嘅今復懐昔此意誰同言¶
　　　移居二首¶
　　　　其一¶
南村有良友因之徙吾宅從此往來易可以窮朝夕力¶
<pb:KR4e0104_WYG_023-15a>¶
行富道徳庶幾免人役俱無軒冕懐何必事割席志同¶
道亦合素願酬宿昔永結平生懽沒世無分析¶
　　　　其二¶
知己二三子乗興輒題詩曲逕不可涉周道同所之昕¶
夕遂良晤各免長相思載酒共逰賞多在春秋時丘軻¶
去云逺文豈不在兹嗚呼顔何人聖賢不我欺¶
　　　和劉柴桑¶
達人貴安命何必更躊蹰里有仁厚俗吾今已擇居顧¶
<pb:KR4e0104_WYG_023-15b>¶
惟静與夀築室倚匡廬相隣纔數家亦可成村墟屈指¶
更嵗厯菑田已堪畬汲汲事耕耨不敢辭勞劬生理雖¶
蕭條濁酒安可無勿厭往來數莫使形迹疎開樽㑹文¶
友古來共相須風月足清賞與君意何如¶
　　　酬劉柴桑¶
嗟我承佳惠多君義已周况有珠玉句清如江水秋譬¶
之嘉禾茂稂莠浄田疇厚徳不可虚賡酬許我否何日¶
攜琴酒同為山水逰¶
<pb:KR4e0104_WYG_023-16a>¶
　　　和郭主簿二首¶
長夏罕人事移榻坐栁隂清風時復來為我滌煩襟因¶
之步幽逕呼童攜素琴雅懐當如何在古亦若今留侯¶
善藏用髙風吾所欽床頭酒已熟與子且共斟古來豪¶
傑士幾人遇知音愛此林泉居吾已投吾簪懐君對明¶
月情同江水深¶
　　　　其二¶
辭官非樂隠所惜在名節愛子襟懐清有若秋水澈我¶
<pb:KR4e0104_WYG_023-16b>¶
居有松菊貞秀兩竒絶嚴霜萎草木二物挺相别卓哉¶
嵗寒姿彷彿類豪傑勁氣自莫摧非有長生訣感此諧¶
我心開樽對明月¶
　　　於王撫軍座送客¶
秋霜既已肅草木倐云腓兹辰啓華席送子將南歸舉¶
觴相勸酬欲别情依依為郡紹前躅古人諒弗違大道¶
日已隠世態良足悲遺愛如甘棠千載有光輝而我樂¶
閑逸衡門自棲遲兹别隔岳相思意難遺¶
<pb:KR4e0104_WYG_023-17a>¶
　　　與殷晉安别¶
憶昔初㑹時盃酒接殷勤倐忽已十載交情晩彌親所¶
嗟乆離闊無由卜為隣徘徊共攜手行樂及兹辰如何¶
日欲暮臨岐袂將分不知自此去相隔復幾春人生無¶
定迹聚散若浮雲我觀古賢達出處各有因君負長卿¶
志我甘原憲貧白鷗為伴侣天地一閑人¶
　　　贈羊長史¶
皥皥不復見斯民但歡虞君今向闗陜為我訪遺書兩¶
<pb:KR4e0104_WYG_023-17b>¶
漢存舊迹想見東西都望望入秦川商顔正當踰綺皓¶
有遺廟佳氣還扶輿斯人雖已沒名與天壤俱椒漿可¶
致奠不必乆踟蹰深谷空逶迤紫芝今何如閑雲翳層¶
嶺零露盈春蕪弔古動髙興幽景良足娛若人去云乆¶
塵世迹已疎我亦欲遐覽一使襟抱舒¶
　　　嵗暮和張常侍¶
嵗華倐云暮空山響寒泉與君闊别來莫遂同話言霜¶
菊既云謝松桂亦已繁四時更代易氣運良無愆齊君¶
<pb:KR4e0104_WYG_023-18a>¶
一何謬凄然泣牛山遂令偷生者乃欲鍊九還我乆逺¶
塵俗肻使虚名纒及時須行樂何必窮百年知非勿憚¶
改見善宜速遷一盛還一衰物理固其然¶
　　　和胡西曹贈顧賊曹¶
仲夏宿雨收當晨送輕颸杖履陟丘隴涼氣襲我衣清¶
興悠然生因之歴翠微茫茫宇宙間不能忘憂葵尚念¶
魯中叟鳯徳何其衰空有奮揚志未得天戈揮魚龍失¶
雲水非由見事遲達人能悟此撫志良足悲¶
<pb:KR4e0104_WYG_023-18b>¶
　　　悲從弟仲徳¶
獨步當深秋木葉正飄零感此淚承睫傷懐在幽𡨕往¶
事已如夢安得忘平生伊昔鴈行日風采令人傾藻思¶
發篇翰渾然若天成氣完神亦爽滿儗到百齡蒼蒼誠¶
叵測令我慟失聲雨苔翳行徑寒螿怨空庭杳杳夜臺¶
閉悠悠古今情人生天地間終然當委形詠彼急難詩¶
惻惻幽思盈¶
　　　始作鎮軍叅軍經曲阿¶
<pb:KR4e0104_WYG_023-19a>¶
秦灰既云冷無由見全書所以古人行今人多不如予¶
兹辭畎畝駕言適通衢暫使襟宇擴敢言農事疎一覽¶
前古迹使我胷中紓髙賢將有遇得以開緒餘念昔西¶
河老幡然謝索居楚纍良足悲委身塟江魚古來豪傑¶
士安可繩墨拘君㸔卧龍人未必終草廬¶
　　　庚子嵗五月中從都還阻風於規林二首¶
悠悠返行舟異鄉非我居興盡復來歸夢覺心于于我¶
非汗漫逰何必窮海隅歸心逐去鳥風波阻脩途不比¶
<pb:KR4e0104_WYG_023-19b>¶
鴟夷子扁舟向五湖舊宅有松菊秋色未蕭疎西城薄¶
有穫無勞事贏餘開樽㑹隣曲幽樂當何如¶
　　　　其二¶
山川恣逰覽不歸將安之行止任自然何必有定期僮¶
僕守成訓依然順農時雖無盤杅銘此心恒在兹歸來¶
對松菊巵酒安得辭滄洲尋舊盟鷗鳥勿相疑¶
　　　辛丑嵗七月赴假還江陵夜行途中¶
青年志已乖甘心在沈㝠田園有真樂雲路無宦情兹¶
<pb:KR4e0104_WYG_023-20a>¶
焉將安之前途渺蓁荆不仕恐無義聊復念蒼生蒼生¶
未蘇息何時暏文明乃今成大謬此恨安得平紛紛馳¶
車走上下方交征君子當見幾云胡不歸耕北牕延清¶
風吟懐無别縈人生貴適意何必身後名¶
　　　癸夘嵗始春懐古田舍二首¶
　　　　其一¶
古來耕耨勞秉耒身已踐四體良亦劬嵗歉饑不免沮¶
溺今安在懐賢興何緬我咏豳風篇預立斯為善允矣¶
<pb:KR4e0104_WYG_023-20b>¶
人事勤勿云天道逺所以避世心長往竟不返有酒斟¶
酌之此興良不淺¶
　　　　其二¶
哲人逹時命未遇亦安貧我懐沮溺儔寜憚四體勤躬¶
耕有莘叟道可覺斯人三聘茍弗至天下何由新君子¶
有其具無往不歡欣向無古人志豈望居要津我釀幸¶
已熟開樽召比隣同醉茅簷下自比葛天民¶
　　　癸夘十二月中作與從弟敬逺¶
<pb:KR4e0104_WYG_023-21a>¶
子期既不遇伯牙絃已絶山中少人事柴門晝長閉漠¶
漠寒雲低紛紛忽飄雪喜與林下士襟懐共清潔詩酒¶
有餘興盤飱無盛設因歌棠棣詩我心足怡恱既篤友¶
于好各思繼前烈吾愛東籬花清香存晩節得意欲忘¶
言奚較工與拙予心雖坦然涇渭寜無别¶
　　　乙已嵗三月為建威參軍使都經錢溪¶
古人英華發良由和順積果能躡前蹤未必今匪昔安¶
得九霄上矯然奮六翮宗社孰扶持忍使中原隔試觀¶
<pb:KR4e0104_WYG_023-21b>¶
春秋人尚報東門役而我處畎畝坐閱嵗華易蓄志嗟¶
莫申此意向誰析孔明去云久空憐廟前栢¶
　　　還舊居¶
昔年離舊居未卜何時歸迴首又六載歸來情益悲迷¶
途尚未逺今是而昨非永固林下盟從兹與世遺琴書¶
聊自遣鷗鳥還相依懐沙嘅屈子捐軀悲介推我懐寄¶
雲山塵世任興衰毫端有新句不妨時一揮¶
　　　戊申六月中遇火¶
<pb:KR4e0104_WYG_023-22a>¶
山下結茅屋幽居慕羲軒回祿爾何酷一宵忽見燔藏¶
無商丘富炎焰孰敢前皷勇無所措用智徒爾圓五行¶
失其性造化誰能還蒼蒼不可問何必求之天人事恐¶
未盡脩省慎餘年或疑造物者無乃惡投閑金石不可¶
變此志惟貞堅動心復忍性吾但力吾田開樽對山月¶
既醉還復眠天運既如此行將徙南園¶
　　　已酉嵗九月九日¶
每嵗值重九㑹此林泉交但堅松栢撡寜論蒲栁凋何¶
<pb:KR4e0104_WYG_023-22b>¶
必惑仙術攜家去登髙長吟時染翰短翮難冲霄愛此¶
晩節花不知身世勞有琴久無絃何論琴尾焦衆客互¶
酬勸既醉樂陶陶且盡今日歡誰復知明朝¶
　　　庚戌嵗九月中於西園穫早稻¶
西城幸有穫喜色在眉端勤耕此其報何敢偷自安所¶
以齊晏子乃對先王觀舊藏既云罄新儲欣復還饘粥¶
諒可給補綴聊禦寒我誦豳風詩稼穡良獨難力田既¶
自足於人何所干新酒釀初熟一樽共開顔樂此塵外¶
<pb:KR4e0104_WYG_023-23a>¶
居世榮非所闗莘野千載心喟然發長嘆¶
　　　丙辰嵗八月中於下潠田舍¶
我有下潠田近在南山隈竭此耕作勞晏安非所懐今¶
焉嵗云熟西穫願已諧飛飛田間雀喔喔林外雞逺村¶
夕陽下髙樹涼飈迴我懐古賢哲貧賤亦可哀人生憂¶
患多笑口不易開余兹老田畝心事任摧頽唐虞去已¶
逺吾道一何乖匪慕鴻鵠舉聊學鷦鷯栖¶
　¶
<pb:KR4e0104_WYG_023-23b>¶
　¶
　¶
　¶
　¶
　¶
　¶
　¶
　古穰集巻二十三¶
